# Indovina il Numero

## A chi è rivolto il tutorial?

Questo tutorial è rivolto a chi non ha mai scritto un programma in *Python* e non ha mai usato *PyCharm*. Impareremo 
a scrivere un programma in *Python* usando un altro programma che ci aiuterà in questo lavoro: *PyCharm*. Parleremo
con *Python* per capire come interpreta quello che scriviamo e arriveremo a fare un primo gioco che non avrà effetti 
grafici particolari, ma riusciremo a capire che *quello che sta facendo il computer lo fa solo perché voi gli state 
dicendo come farlo!*

## Lo scopo del Gioco

**Il computer sceglie un numero a caso e il giocatore deve indovinarlo, magari con qualche indizio.**

Semplice vero? Scriverlo in Scratch sarebbe semplice e avrebbe anche un aspetto più bello, ma quello che ci interessa
è fare la prima conoscenza con *Python* per poi realizzare cose *molto più divertenti*.

## La Strada

Questo è il percorso che faremo per arrivare al programma finale

1. [Primi passi](iniziamo.md): le cose base prima di iniziare a scrivere
2. [Leggere e Scrivere](leggere_scrivere.md): il programma chiede di scrivere qualcosa e ripete ciò che ha scritto il 
giocatore
3. [Confrontare e decidere](confrontare.md): fissiamo un numero e verifichiamo se il giocatore indovina
4. [Provare e riprovare](ciclo.md): facciamo continuare a provare il giocatore fino a che non indovina
5. [Conteggi](conteggi.md): contiamo i tentativi dicendo al giocatore quanti ne ha usati
6. [Indizi](indizi.md): il gioco è troppo difficile se non si conosce il numero: aiutiamo il giocatore dando qualche 
indizio
7. [Numero a caso](casuale.md): ora il computer deve inventare il numero da indovinare a ogni partita
8. [BUG](bug.md): se il giocatore non inserisce un numero il programma non funziona bene
9. Tutto funziona ma non è un po' troppo difficile da capire? Possiamo scriverlo meglio?


* Prossimo: [Primi Passi](iniziamo.md) 